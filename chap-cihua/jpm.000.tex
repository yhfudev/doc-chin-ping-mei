%# -*- coding： utf-8 -*-
%！TEX encoding = UTF-8 Unicode
%！TEX TS-program = xelatex
% vim：ts=4：sw=4
%
% 以上设定默认使用 XeLaTex 编译，并指定 Unicode 编码，供 TeXShop 自动识别

\chapter*{金瓶梅詞話序}
\addcontentsline{toc}{chapter}{金瓶梅詞話序 -- 欣欣子}

%\zihao{-4}\setlength\parskip{\baselineskip-\ccwd}

竊謂蘭陵笑笑生作《金瓶梅傳》，寄意扵時
俗，蓋有謂也。人有七情，憂鬱為甚。上智之士，
與化俱生，霧散而冰裂，是故不必言矣。次焉者，
亦知以理自排，不使為累。惟下焉者，既不能了
扵心胸，又無詩書道腴可以撥遣，然則不致扵坐
病者幾希！吾友笑笑生為此，爰罄平日所蘊者，
著斯傳，凡一百囬。其中語句新奇，膾炙人口。
無非明人倫、戒淫奔、分淑慝、化善惡，知盛衰
消長之機，取報應輪迴之事，如在目前；始終如
脈絡貫通，如萬絲迎風而不亂也。使觀者庶幾可
以一哂而忘憂也。其中未免語涉俚俗，氣含脂
粉。余則曰：不然。《關雎》之作，楽而不淫，
哀而不傷。富與貴，人之所慕也，鮮有不至扵淫
者；哀與怨，人之所惡也，鮮有不至扵傷者。吾
嘗觀前代騷人，如盧景暉之《剪燈新話》、
元微之
\jiaoYL{元微之，原作元徽之}
之《鶯鶯傳》、
趙君弼之《效顰集》
、羅貫中之《水滸傳》
、丘瓊山之《鍾情麗集》
、盧梅湖之《懷春雅集》
、周靜軒之《秉燭清談》
，其後《如意傳》、《于湖記》，
其間語句文確，讀者往往不能暢懷，
不至終篇而掩棄之矣。此一傳者，雖市井之常
談，閨房之碎語，使三尺童子聞之，如飫天漿而
拔鯨牙，洞洞然易曉。雖不比古之集理趣，文墨
綽有可觀。其他關係世道風化，懲戒善惡，滌慮
洗心，不無小補。譬如房中之事，人皆好之，人
非堯舜聖賢，鮮不為所耽。富貴善良，人皆惡之，
是以搖動人心，蕩其素志。觀其高堂大廈，雲窗
霧閣，何深沉也；金屏綉褥，何羙麗也；鬢雲斜
軃，春酥滿胸，何嬋娟也；雄鳳雌凰迭舞，何慇
懃也；錦衣玉食，何侈費也；佳人才子嘲風咏月，
何綢繆也；鷄舌含香，唾圓流玉，何溢度也；一
雙玉腕綰復綰，兩隻金蓮顛倒顛，何猛浪也。旣
其樂矣，然楽極必悲生：如離别之機將興，憔悴
之容必見者，所不能免也；折梅逢驛使，尺素寄
魚書，所不能無也；患難迫切之中，顛沛流離之
頃，所不能脱也；陷命扵刀劍，所不能逃也；陽
有王灋，幽有鬼神，所不能逭也。至扵淫人妻子，
妻子淫人，禍因惡積，福緣善慶，種種皆不出循
環之機。故天有春夏秋冬，人有悲歡離合，莫怪
其然也。合天時者，逺則子孫悠久，近則安享終
身；逆天時者，身名罹喪，禍不旋踵。人之䖏世，
雖不出乎世運代謝，然不經凶禍，不蒙耻辱者，
亦幸矣。吾故曰：笑笑生作此傳者，蓋有所謂也。

{\bigskip\mbox{}\fzqiti\large\hfill 欣欣子書扵明賢里之軒 \quad }






\chapter*{金瓶梅序}
\addcontentsline{toc}{chapter}{金瓶梅序 -- 東吴弄珠客}

《金瓶梅》，穢書也。袁石公亟稱之，亦自
寄其牢騷耳，非有取扵《金瓶梅》也。然作者亦
自有意，蓋為世戒，非為世勸也。如諸婦多矣，
而獨以潘金蓮、李瓶児、春梅命名者，亦楚《檮
杌》之意也。蓋金蓮以姦死，瓶児以孽死，春梅
以淫死，較諸婦為更慘耳。借西門慶以描畫世之
大凈，應伯爵以描畫世之小丑(醜)，諸淫婦以描畫世
之丑(醜)婆、凈婆，令人讀之汗下。蓋為世戒，非為
世勸也。

余嘗曰：讀《金瓶梅》而生憐憫心者，菩薩也；
生畏懼心者，君子也；
生歡喜心者，小人也；
生效法(灋)心者，乃禽獸耳。
余友人褚孝秀，偕一少年同赴歌舞之筵，
衍至「霸王夜宴」，少年垂涎曰：「男児何可不如此！」
孝秀曰：「也只為這烏江設此一着耳。」
同座聞之，歎為有道之言。
若有人識得此意，方許他讀《金瓶梅》也。
不然，石公幾為導淫宣慾之尤矣！
奉勸世人，勿為西門之後車，可也。

{\bigskip\mbox{}\fzqiti\large\hfill 萬曆丁巳季冬東吴弄珠客漫書扵金閶道中 \quad}







\chapter*{跋}
\addcontentsline{toc}{chapter}{跋 -- 廿公}

《金瓶梅》，傳為世廟時一鉅公寓言，蓋有所刺也。
然曲盡人間醜態，其亦先師不删鄭、衛之旨乎？
中間䖏處埋伏因果，作者亦大慈悲矣。
今後流行此書，功德無量矣。不知者竟目為淫書，
不惟不知作者之旨，併亦寃却流行者之心矣！
特為白之。

{\bigskip\mbox{}\fzqiti\large\hfill 廿公書 \quad}





\chapter*{新刻金瓶梅詞話}
\addcontentsline{toc}{chapter}{新刻金瓶梅詞話}

詞曰\zhuYL{詞曰，以下四阕词，前三阕见于《词林纪事》卷二十二，元中峰禅师所撰。原文为 ...}

閬苑\zhuYL{閬苑 -- 閬风之苑。又称玄圃，传说在昆仑之巅，仙人居处。屈原《离骚》： ....}
瀛洲，\zhuYL{瀛洲 -- 传说中的海上仙山《史记　秦始皇本纪》齐人徐市等上书，言海中有三神山，名曰蓬莱、方丈、瀛洲，仙人居之。}
金谷瓊樓， 算不如茅舍清幽。
野花綉地，莫也風流。
也宜春，也宜夏，也宜秋。
酒熟堪篘，%\jiaoMINE{篘， 欽定四庫全書-禦選曆代詩-卷一百十九餘}
客至須留，更無榮無辱無憂。
退閑一步，着甚來由。
但倦時眠，渴時飲，醉時謳。

短短横墙，矮矮疏窗，忔(忄查)児小小池塘。
高低疊嶂，綠水邊傍。也有些風，有些月，有些凉。
日用家常，竹几藤牀，據眼前水色山光。
客來無酒，清話何妨。但細烹茶，熱烘盞，淺澆湯。

水竹之居，吾愛吾盧，石磷磷裝砌階除。
軒窗隨意，小巧規模。却也清幽，也瀟灑，也寬舒。
懶散無拘，此樂何如，倚闌干臨水觀魚。
風花雪月，贏得功夫。好炷些香，説些話，讀些書。

淨掃塵埃，惜取蒼苔，任門前紅葉鋪階。
也堪圖畫，還也奇哉。有數株松，數竿竹，數枝梅。
花木栽培，取次教開，明朝事天自安排。
知他富貴幾時來。且優遊，且隨分，且開懷。



四貪詞

酒

酒損精神破喪家，語言無狀鬧喧嘩。

疏親慢友多由你，背義忘恩盡是他。

切須戒，飲流霞。若能依此實無差。

失却萬事皆因此，今後逢賓只待茶。

色

休愛綠髩美朱顔，少貪紅粉翠花鈿。

損身害命多嬌態，傾國傾城色更鮮。

莫戀此，養丹田。人能寡慾壽長年。

從今罷却閑風月，紙帳梅花獨自眠。

財

錢帛金珠籠内收，若非公道少貪求。

親朋道義因財失，父子懷情為利休。

急縮手，且抽頭。免使身心晝夜愁。

児孫自有児孫福，莫與児孫作遠憂。

氣

莫使強梁逞技能，揎拳捋袖弄精神。

一時怒發無明火，
\jiaoYL{無明火, 「火」原作「穴」,据七十五回「心头一点無明火」等语改。}
到後憂煎禍及身。

莫太過，免災迍。勸君凡事放寬情。

合撒手時須撒手，得饒人處且饒人。
